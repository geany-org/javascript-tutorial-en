# مقدمه ای بر جاوا اسکریپت

بیایید ببینیم چه چیزی در مورد جاوا اسکریپت بسیار خاص است, چه کاری با آن می توانیم انجام دهیم و چه تکنولوژی های دیگری با آن کار می کنند

## جاوا اسکریپت چیست؟

جاوا اسکریپت* در ابتدا برای *"صفحات پویای وب"* ایجاد شد*

برنامه های این زبان, اسکریپت نامیده می شوند و می توان آن ها را به طور مستقیم در اچ تی ام ال نوشت و به صورت خودکار در صفحه اجرا کرد

اسکریپت ها به عنوان یک متن ساده, نوشته و اجرا می شوند و به انجام عملیات خاص نیازی ندارند

در این زمینه, جاوا اسکریپت از زبان دیگری به نام جاوا بسیار متفاوت است

```smart header="چرا <u>جاوا</u>اسکریپت؟"
وقتی جاوا اسکریپت ساخته شد, ابتدا نام دیگری با عنوان "لایو اسکریپت" داشت اما زبان جاوا در آن زمان بسیار محبوب بود و این زبان جدید تصمیم گرفت به عنوان "برادر کوچک جاوا" به مردم کمک کند 

پس از تکامل به یک زبان کاملا مستقل تبدیل شد و در حال حاضر هیچ ارتباطی با جاوا ندارد
```

در حال حاضر جاوا اسکریپت می تواند علاوه بر مرورگر, بر روی سرور یا هر دستگاهی که دارای موتور جاوا اسکریپت است, اجرا شود

مرورگر دارای یک موتور جاسازی شده است که از آن با نام "ماشین مجازی جاوا اسکریپت" نیز یاد می شود

موتورهای مختلف, نام های مختلفی دارند به عنوان مثال

- وی ۸ در کروم و اپرا
- اسپایدار مانکی در فایرفاکس
- نام های دیگری مانند "تری دنت" و "چاکرا" برای نسخه های مختلف اینترنت اکسپلورر, "چاکرا کور" برای مایکروسافت اج, "نیترو" و "اسکورل فیش" برای سافاری و غیره

واژه های بالا بهتر است به خاطر سپرده شوند زیرا در مقاله های موجود در اینترنت به کار برده می شوند و ما نیز از آن ها استفاده خواهیم کرد 

```smart header="موتورها چگونه کار می کنند؟"

موتورها یا انجین ها پیچیده هستند اما مبانی آن ها ساده است

۱- موتور (تعبیه شده در مرورگر) اسکریپت را خوانده و آن را تجزیه می کند
۲- سپس این اسکریپت را به زبان ماشین ترجمه می کند
۳- و در نهایت کد ماشین به سرعت اجرا می شود

این موتور, بهینه سازی را در هر مرحله از روند کار انجام می دهد, حتی اسکریپت ترجمه شده را اجرا و داده ها را از طریق آن تجزیه و تحلیل و در نهایت بهینه سازی ها را به کد ماشین اعمال می کند. لازم به ذکر است که اسکریپت ها بسیار سریع هستند
```

## جاوا اسکریپت چه کاری می تواند انجام دهد؟

جاوا اسکریپت مدرن, زبان برنامه نویسی "امنی" است. در این زبان امکان دسترسی های سطح پایین به حافظه یا پردازنده وجود ندارد زیرا در ابتدا برای مرورگر هایی ساخته شده بود که به چنین دسترسی هایی نیازی نداشتند

این قابلیت ها کاملا به محیطی که جاوا اسکریپت را اجرا می کنند بستگی دارد. به عنوان مثال نود جی اس از توابعی پشتیبانی می کند که جاوا اسکریپت را قادر به خواندن/نوشتن فایل های دلخواه, انجام درخواست های شبکه و غیره می کند

در مرورگر, جاوا اسکریپت می تواند همه چیز مربوط به صفحه وب را دستکاری کند یا با کاربر و سرور تعامل داشته باشد

به عنوان مثال جاوا اسکریپت در مرورگر قادر است تا

- اچ تی ام ال جدیدی را به صفحه اضافه کند, محتوای موجود را تغییر دهد یا استایل ها را اصلاح کند
- به اقدامات کاربر مانند کلیک یا حرکت ماوس, و فشار کلید صفحه کلید واکنش نشان دهد
- درخواست هایی را در شبکه به سرور ارسال کند یا آپلود و دانلود انجام دهد
- کوکی ها را دریافت و تنظیم کنید, سوالات را به بازدید کننده بفرستید و پیام ها را نشان دهید
- داده های سمت کاربر را یه خاطر (ذخیره سازی محلی) داشته باشد

## جاوا اسکریپت چه کارهایی را در مرورگر نمی تواند انجام دهد؟

توانایی های جاوا اسکریپت در مرورگر به خاطر ایمنی کاربر محدود است. هدف این است که از دسترسی به اطلاعات خصوصی یا آسیب رساندن به اطلاعات کاربر جلوگیری شود

نمونه هایی از این محدودیت ها عبارتند از

- جاوا اسکریپت در یک صفحه وب, ممکن است فایل های دلخواه خواندن/نوشتن, کپی کردن یا اجرای برنامه ها را بر روی هارد دیسک نداشته باشد. بنابراین دسترسی مستقیم به توابع سیستم عامل را ندارد

- مرورگرهای پیشرفته, اجازه کار با فایل ها را می دهند اما دسترسی محدود است و فقط در صورتی انجام می شود که کاربر اقدامات خاصی مانند حذف یک فایل در پنجره مرورگر یا انتخاب آن را انجام دهد

راه هایی برای ارتباط با دوربین/میکروفون و سایر دستگاه ها وجود دارد اما آن ها نیاز به اجازه صریح کاربر دارند. بنابراین در صفحه ای که جاوا اسکریپت فعال است, ممکن است وب سایت, دوربین را فعال نکند و امکان مشاهده محیط وجود نداشته باشد
- زبانه ها/ پنجره های مختلف معمولا در مورد یکدیگر چیزی نمی دانند. گاهی اوقات نیز جاوا اسکریپت در باز کردن پنجره ها نقش دارد به عنوان مثال یک پنجره ممکن است موجب باز شدن پنجره دیگر شود. اما حتی در این مورد ممکن است به اطلاعات دسترسی نداشته باشد اگرچه اطلاعات از یک دامنه یا پروتکل متفاوت باشد

    این موضوع *سیاست همان منبع* است و برای کار با آن, *هر دو صفحه* باید دارای یک کد ویژه جاوا اسکریپت باشند که با هم مبادله اطلاعات داشته باشند

    این محدودیت باز هم برای ایمنی کاربر است به طور مثال اگر کاربر صفحه ای از یک سایت باز کرده باشد (مثلا سایت جاوا اسکریپت) نباید قادر به دسترسی به یک تب جدید مرورگر و یک سایت دیگر (مثلا سایت جیمیل) و سرقت اطلاعات از آن جا باشد

![](limitations.png)

اگر جاوا اسکریپت, خارج از مرورگر به عنوان مثال در سرور مورد استفاده قرار گیرد چنین محدودیت هایی وجود ندارد. علاوه بر این مرورگر های پیشرفته امکان نصب افزونه که ممکن است مجوزها و دسترسی ها را گسترش دهند, می دهد 

## چه چیزی باعث شده تا جاوا اسکریپت منحصر به فرد شود؟

در مورد جاوا اسکریپت حداقل *سه* چیز وجود دارد

```compare
+ ادغام کامل با اچ تی ام ال/سی اس اس
+ چیزهای ساده به سادگی انجام می شود
+ توسط اکثر مرورگر های اصلی به طور پیش فرض فعال شده است
```

این سه قابلیت فقط در جاوا اسکریپت وجود دارد و در دیگر تکنولوژی های مرورگر چنین قابلیت هایی امکان پذیر نمی باشد

این قابلیت ها جاوا اسکریپت را منحصر به فرد کرده و به همین دلیل پر استفاده ترین ابزار برای ایجاد رابط کاربری مرورگر است

وقت گذاشتن و برنامه ریزی برای یادگیری یک فناوری جدید در صورتی مفید است که جنبه های مختلف آن را بررسی کنید


## زبان های خانواده جاوا اسکریپت

ساختار دستوری جاوا اسکریپت برای هر فردی مناسب نیست. افراد مختلف به ویژگی های مختلف نیاز دارند

بنابراین این انتظار وجود دارد چرا که پروژه ها و نیازمندی ها برای هر کسی متفاوت است

اخیرا زبان های زیادی ساخته شده اند که قبل از اجرا در مرورگر, به جاوا اسکریپت تبدیل می شوند

ابزارهای مدرن, روش های مناسبی را برای کدنویسی سریع تر و کم تر به وجود آورده اند که برنامه نویس ها در زبان دیگری کد می نویسند و به طور خودکار به زبان مورد نظر تبدیل می شود 

مثال هایی از این زبان ها عبارتند از

- [کافی اسکریپت](http://coffeescript.org/) یک زبان ترکیبی برای جاوا اسکریپت است که آن را با ساختار دستوری کوتاه تر معرفی می کند و اجازه می دهد تا کدهای دقیق تر و تمیز تری بنویسید. معمولا روبی این کار را انجام می دهد
- [تایپ اسکریپت](http://www.typescriptlang.org/) این زبان بر روی تایپ کردن اطلاعات سخت گیرانه, ساده سازی توسعه و حمایت از سیستم های پیچیده متمرکز و توسط مایکروسافت توسعه داده شده است
- [دارت](https://www.dartlang.org/) یک زبان مستقل است که موتور خود را دارد و در محیط های غیر مرورگر (مانند اپلیکیشن های تلفن همراه) اجرا می شود

زبان های زیاد دیگری وجود دارد البته اگر ما حتی از یکی از زبان ها استفاده کنیم باید جاوا اسکریپت را نیز بلد باشیم تا واقعا درک کنیم که چه کاری انجام می دهیم

## خلاصه

- جاوا اسکریپت در ابتدا فقط به عنوان یک زبان مرورگر ایجاد شد اما در حال حاضر در بسیاری از محیط های دیگر استفاده می شود
- در حال حاضر جاوا اسکریپت به طور گسترده در مرورگر در استفاده می شود و به خوبی با اچ تی ام ال و سی اس اس رابطه برقرار می کند
- زبان های زیادی وجود دارند که کدهای آن ها در نهایت به جاوا اسکریپت تبدیل می شود توصیه می شود پس از تسلط به جاوا اسکریپت نگاهی به آن ها بیندازید
